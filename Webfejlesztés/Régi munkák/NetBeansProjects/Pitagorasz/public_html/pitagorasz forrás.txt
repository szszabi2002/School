A Pitagorasz-tétel és bizonyítása
A derékszögû háromszög
Ha egy háromszögrõl azt mondjuk, hogy derékszögû, akkor ezzel egy adatát megadtuk. A háromszög meghatározásához ezenkívül már csak két további adatra van szükségünk.
A derékszögû háromszög oldalai között az általános háromszögre vonatkozó már említett tulajdonságon túl még szorosabb kapcsolat van. A közöttük levõ összefüggést Pitagorasz-tételnek nevezzük. A korábbi években már megismertük ezt a tételt.

A Pitagorasz-tétel
Derékszögû háromszögben a két befogó négyzetének összege egyenlõ az átfogó négyzetével. (A befogó négyzetén, az átfogó négyzetén a megfelelõ szakaszhosszak négyzetét értjük.)
A Pitagorasz-tétel bizonyítása
A Pitagorasz-tételnek egyik egyszerû bizonyítási módja az, amelynek alapgondolata: egyenlõ területekbõl azonos nagyságú területeket elvéve, a maradék területek is egyenlõ nagyságúak.
Vegyünk két négyzetet, mindkettõ oldalhossza legyen a + b. Ezeket bontsuk részekre az ábrán látható módon.
A felsõ négyzetet gondolatban feldaraboltuk négy darab olyan derékszögû háromszögre, amelyek befogói a és b. Ezek azonos méretûek. Az átfogójuk is azonos hosszúságú, jelöljük c-vel. Ezenkívül két négyzetet kaptunk, az egyik a2, a másik b2 területû.
Az elõzõ „nagy„ négyzettel azonos területû alsó négyzetet öt részre daraboltuk. Ebbõl négy olyan derékszögû háromszög, amilyent az elõzõ felbontásnál kaptunk. Befogóik a és b, átfogójuk c.
Ha mindkét „nagy„ négyzetbõl elvesszük a minden méretében azonos (csak más helyzetû) négy-négy derékszögû háromszöget, akkor a maradék területeknek is egyenlõknek kell lenniük.
A felsõ „nagy„ négyzetbõl két „kis„ négyzet marad, ezek együttes területe a2 + b2.
Az alsó „nagy„ négyzetbõl marad a középsõ négyszög. Ennek minden oldala c. Minden szöge 90°, mert (például) az AB oldal P pontjánál lévõ nagyságát megkapjuk, ha az egyenesszögbõl elvesszük a derékszögû háromszög két hegyesszögének összegét, azaz 90°-ot. Mivel a négyszög minden oldala egyenlõ és minden szöge 90°, a maradék négyszög is négyzet. Területe c2.
A kétféle módon kapott maradékterületek egyenlõ nagyságúak. 
Ezért a2 + b2 = c2.
forrás: Sulinet 