<!DOCTYPE html>
<html lang="hu">
    <head>
        <title>Pitagorasz-tétel</title>
        <meta charset="UTF-8">
        <meta name="viewport" content="width=device-width, initial-scale=1.0">
        <link href="Pitagorasz.css" rel="stylesheet" type="text/css"/>
    </head>
    <body>
        <div id="keret">
            <h1>A Pitagorasz-tétel és bizonyítása</h1>
            <h2>A derékszögű háromszög</h2>
            <p>		Ha egy háromszögről azt mondjuk, hogy derékszögű, akkor ezzel egy adatát megadtuk. A háromszög meghatározásához ezenkívül már csak két további adatra van szükségünk.</p>
            <p>A derékszögű háromszög oldalai között az általános háromszögre vonatkozó már említett tulajdonságon túl még szorosabb kapcsolat van. A közöttük levő összefüggést Pitagorasz-tételnek nevezzük. A korábbi években már megismertük ezt a tételt.</p>
            <img src="abra1.jpg" title="Ábra1" alt="Ábra1">
            <h2>A Pitagorasz-tétel</h2>
            <p>Derékszögű háromszögben a két befogó négyzetének összege egyenlő az átfogó négyzetével. (A befogó négyzetén, az átfogó négyzetén a megfelelő szakaszhosszak négyzetét értjük.)</p>
            <h2>A Pitagorasz-tétel bizonyítása</h2>
            <p>A Pitagorasz-tételnek egyik egyszerű bizonyítási módja az, amelynek alapgondolata: egyenlő területekből azonos nagyságú területeket elvéve, a maradék területek is egyenlő nagyságúak.</p>
            <ul>                
                <li><img src="abra2.jpg" title="Ábra2" alt="Ábra2">Vegyünk két négyzetet, mindkettő oldalhossza legyen a + b. Ezeket bontsuk részekre az ábrán látható módon.</li>
                <li>A felső négyzetet gondolatban feldaraboltuk négy darab olyan derékszögű háromszögre, amelyek befogói a és b. Ezek azonos méretűek. Az átfogójuk is azonos hosszúságú, jelöljük c-vel. Ezenkívül két négyzetet kaptunk, az egyik a<sup>2</sup>, a másik b<sup>2</sup> területű.</li>
                <li>Az előző „nagy„ négyzettel azonos területű alsó négyzetet öt részre daraboltuk. Ebből négy olyan derékszögű háromszög, amilyent az előző felbontásnál kaptunk. Befogóik a és b, átfogójuk c.</li>
                <li>Ha mindkét „nagy„ négyzetből elvesszük a minden méretében azonos (csak más helyzetű) négy-négy derékszögű háromszöget, akkor a maradék területeknek is egyenlőknek kell lenniük.</li>
                <li><img src="abra3.jpg" title="Ábra3" alt="Ábra3">A felső „nagy„ négyzetből két „kis„ négyzet marad, ezek együttes területe a<sup>2</sup> + b<sup>2</sup>.</li>
                <li>Az alsó „nagy„ négyzetből marad a középső négyszög. Ennek minden oldala c. Minden szöge 90°, mert (például) az AB oldal P pontjánál lévő nagyságát megkapjuk, ha az egyenesszögből elvesszük a derékszögű háromszög két hegyesszögének összegét, azaz 90°-ot. Mivel a négyszög minden oldala egyenlő és minden szöge 90°, a maradék négyszög is négyzet. Területe c<sup>2</sup>.</li>
                <li>A kétféle módon kapott maradékterületek egyenlő nagyságúak.
                    <br>Ezért a<sup>2</sup> + b<sup>2</sup> = c<sup>2</sup>.</li>
            </ul>
            <footer>forrás: <a href="http://tudasbazis.sulinet.hu/hu" target="_blank">Sulinet</a></footer>
        </div>
    </body>
</html>